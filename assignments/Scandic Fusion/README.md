## Parbaudes_darbs_futbola ER diagramma.doc

### Uzdevums

Pamatojoties uz zemāk doto situācijas aprakstu, jāizpilda sekojoši uzdevumi:
    
    - 2.1.	Jāuzzīmē entīšu-relāciju modelis (ER diagramma) datiem, kas jāglabā datu bāzē tā, lai varētu iegūt nepieciešamās atskaites. Diagrammai ir jasatur:

        •	Entītes nosaukums
        •	Entītes atribūtus (kolonnas)
        •	Saites starp entītēm (one-to-one, one-to-many, many-to-many)
    - 2.2.	Ja entīšu-relāciju modeļa izstrādes gaitā nepieciešams precizēt kādu no klienta prasībām, tad jānoformulē un jāuzraksta konkrēti jautājumi, ko uzdot klienta pārstāvim.

## Situācijas apraksts

Latvijā ir vairāki futbola turnīri – Virslīga, 1. līga un 2. līga, kā arī Latvijas Kausa izcīņa. Vienas sezonas ietvaros katrs futbola klubs (pieņemot, ka katrā klubā ir tikai viena komanda) var spēlēt tikai vienā no līgām, bet Latvijas Kausa izcīņā var piedalīties jebkurš klubs. Futbolisti parasti spēlē vienā klubā, bet var pāriet uz citu klubu arī sezonas laikā (sezona ilgst no aprīļa līdz novembrim). 2018. gadā kopā Latvijā ir 63 futbola klubi, no tiem 8 spēlē virslīgā, 12 spēlē pirmajā līgā, 43 klubi spēlē otrajā līgā (10 – Vidzemē, 8 – Latgalē, 5 – Ziemeļaustumos, 10 – Rīgā, 10 – Kurzemē/Zemgalē), savukārt Latvijas Kausā piedalās 41 klubs.

Sezonas sākumā katrā turnīrā tiek sastādīts spēļu kalendārs. Katra spēle notiek vismaz 90 minūtes (90 min pamatlaiks + kompensācijas laiks + papildlaiks + pēcspēles soda sitieni). Uz laukuma ir 11 spēlētāji (no tiem 1 vārtsargs), spēles laikā katra komanda var veikt 3 maiņas. Par dažādiem pārkāpumiem spēlētājs var saņemt brīdinājumu (dzelteno kartiņu) vai arī noraidījumu (sarkano kartiņu). Lai varētu aprēķināt komandu un futbolistu reitingus, nepieciešams iegūt detalizētu informāciju par katriem iesistiem vārtiem, tai skaitā datus par pretinieka spēlētājiem, kas vārtu iesišanas brīdī bija laukumā.

### Atskaišu prasības

1.	Spēļu saraksts par notikušām un plānotām spēlēm – laiks, vieta, komandas, rezultāts (ja spēle ir notikusi).
2.	Konkrētas spēles protokols:
  - a.	Visi gūtie vārti – laiks, komanda, vārtu guvējs, norāde, ka vārti gūti pamatlaikā, kompensācijas laikā, papildlaikā vai pēcspēles soda sitienos.
  - b.	Sākuma sastāvs katrai komandai – futbolists, pozīcija (vārtsargs, uzbrucējs, aizsargs)
  - c.	Brīdinājumi un noraidījumi – komanda, futbolists, laiks, veids (noraidījums vai brīdinājums), iemesls (tiesneša pamatojums)
3.	Komandas statistika – nospēlēto spēļu skaits, uzvaras, neizšķirti, zaudējumi, vārtu attiecība (iesistie vārti : ielaistie vārti);
4.	Futbolista individuālā statistika – nospēlētas minūtes, iesisti goli, saņemti brīdinājumi un noraidījumi, ielaistie goli (ielaisti, kamēr futbolists bijis laukumā)

Uzdevumam dotas 60 minūtes.

 
## Uzdevums – entīšu relāciju modelis:
Jāuzzīmē entīšu-relāciju modelis datiem
	

## Uzdevums – papildus jautājumi:

Ja entīšu-relāciju modeļa izstrādes gaitā nepieciešams precizēt kādu no prasībām, tad jānoformulē un jāuzraksta konkrēti jautājumi, ko uzdot Latvijas Futbola Federācijas pārstāvim.

## Jautājumi:

1...............................................................

2...............................................................

3...............................................................

4...............................................................

5...............................................................